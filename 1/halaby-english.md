[Forwarded from محمد الحلابي]
"بسم الله الرحمن الرحيم
السلام عليكم ورحمة الله وبركاته

تحذير: البوست طويل شوية xD 

حبيت أتكلم في موضوع مهم قبل ما نتكلم عن أي حاجة تقنية وهو "اللغة الإنجليزية"..
طبعا كلنا عارفين مدى أهمية اللغة الثانية واللي مكنش عارف أكيد عرف في إعدادي هندسة..

دلوقتي احنا دخلنا قسم نظم وحاسبات يبقى شغلنا كله في المجال التقني والمجال دا في الأساس مش عربي والمراجع والمصادر التعليمية والعمل مستقبلا بيكون الأساس فيه اللغة الإنجليزية مش اللغة العربية..

محدش بيوصل لمستوى عالي في المجال التقني بالإعتماد على المصادر العربية فقط و"أغلب" المحتوى العربي في المجال التقني بيوصل لمستوى معين ومش بيتعداه وبيكرر نفسه كتير.

البوست دا هيكون عن ازاي تطور نفسك في اللغة الإنجليزية وتوصل لمستوى يساعدك في دراستك وفي حياتك المهنية مستقبلا بإذن الله (نصائح عن تجربة شخصية ليا خلال السنين الماضية) :

بداية هقول شوية نصائح عشوائية كدا..

-خليك متأكد إنك عشان توصل لمستوى كويس في أي لغة مش هتوصل بالكورسات.. هتوصل بعد توفيق ربنا بالممارسة = )

-مهم إنك تتعلم وتاخد الأساسيات من الكورسات اه، لكن بعد كدا لازم تمارس كتير..

-طبعا أنت عايز تقوي كذا مهارة أساسية عندك: القراءة - الكتابة - الكلام - السماع

-الأساسيات اللي بقولك ممكن تاخدها من الكورسات هتاخد قدر كبير منها في الجامعة.. في الجامعة لو اهتميت هتكتسب كم كلمات كبير جدا وهيفرقك عن غيرك لإنك هتمارس وبالتالي مش هتنسى اللي انت بتتعلمه في الجامعة، الجرامر في الإنجليزي واحد = D ، سواء خدته في كورس أو في الدراسة وبرضو الممارسة هيه اللي هتعرفك توظفه ازاي في كلامك..

-ايه اللي مش موجود في المدرسة والجامعة عموما؟ مفيش أي إهتمام إطلاقا بمهارة الكلام والسماع ودا اللي هتاخده أكتر بالممارسة مش الكورسات..

-الكلمات مش بتيجي بالحفظ من القاموس أو الكورسات برضو (بتيجي بس طريقة مش عملية)، هتيجي بالممارسة وهتثبت إن شاء الله، والكلمات اللي هتتعلمها في المدرسة لو ممارستش هتنساها..

ــــــــــــــــــــــــــــــــــــــــــ

خطوات عملية بقى = D :

1-عود نفسك تستخدم قاموس English - English  .. ومتستخدمش قاموس عربي إلا لو احتجته فعلا ومش فاهم..

مميزات القاموس الإنجليزي: هتعرف إستخدامات الكلمة المختلفة - هتتعود تقرأ انجليزي "غصب عنك" = D - هتلاقي دايما جمل (أمثلة) على الكلمة اللي أنت بتبحث عنها - هتسمع النطق برضو من القاموس - آخر حاجة وأفيد حاجة وأرخم حاجة إنك عشان تطلع كلمة منه هتلاقي نفسك بتدور على كذا كلمة تانية وهتبقى استفدت أكتر = D .

بالنسبة للكومبيوتر أرشحلك قاموس longman أو oxford.

بالنسبة للموبايل أرشحلك قاموس oxford وممكن تنزله offline من هنا : https://goo.gl/U7yYJL

في برنامج ترجمة تاني هيسهل كتير على الناس بس هيبقى في بوست منفصل إن شاء الله عشان ميضعش وسط الزحمة..

2-شوف أي مجال بتحبه وتعمق فيه (اقرأ فيه - شوف كورسات) بس كله بالإنجليزي، مثلا لو حابب علم معين وحابب تتعلم منه أكتر وأكتر حاول تخلي كل معلوماتك عن العلم دا بالإنجليزي..

-لو مفيش أي حاجة معينة في بالك حاول بقدر الإمكان تخلي البيئة حواليك تساعدك تمارس ..  ممكن بكل بساطة تتابع صفحات إنجليزي على الفيس .. لو حبيت تقرأ في موضوع معين تقرأ مقالات فيه بالإنجليزي .. حاول تترجم كلامك وتفكيرك بالإنجليزي واعرف الحاجات اللي في حياتك بالإنجليزي.. وهكذا..

3-خلي google صديقك و youtube كمان = D ، وفهم نفسك كدا إنهم مش بيفهموا عربي وخلي بحثك كله بالإنجليزي xD ، اعمل كدا وهتدعيلي مستقبلا = D

حاسس بملل؟ افتح Youtube وابحث عن أي حاجة تسليك وتفيدك بس بالإنجليزي..

شوية حاجات كدا ممكن تتفرج عليهم أيا كان توجهك:

-في قنوات إسلامية كتيرة بالإنجليزي ومشايخ كتير (لو حابب هجمعلك اللي أعرفهم)، قناة زي The Merciful Servant وغيرها كتير جدا..

https://www.youtube.com/user/TheMercifulServant
https://www.youtube.com/user/TheSilentRepenter

-Documentry films 
-Motivation 
-عندك comedy channels كتيرة بس خلي بالك وابعد عن أي حاجة تغضب ربنا ^^ 
-أناشيد بالإنجليزي كتيرة برضو وهتلاقيها على القنوات الإسلامية وغيرها..
-Stories
-News channels 
-وقنوات كتير بقى ممكن تستفيد منها تساعدك تنمي مهاراتك وشخصيتك .. بس ابحث وهتلاقي.

حاسس بملل تاني؟ افتح موقع زي Qoura مثلا وقضيها قراءة في أي حاجة أنت حاببها..

حاسس بملل تالت؟ شوف أفلام كارتون بالإنجليزي سواء ديزني أو غيرها = D 

حاسس بملل رابع؟ ممكن تشوف إقتراحات لأفلام أجنبي (أمريكية) مفهاش مخالفات شرعية (قليلة جدا) وتشوفها..

-في موقع حلو جدا اسمه YouEnglish تقدر من خلاله تبحث عن أي جملة أو كلمة عايز تعرف نطقها وهيجبلك فيديوهات من اليوتيوب لnative speakers فيها الجملة دي وتشوفهم وتسمعهم: http://youglish.com/

ودا موقع حلو برضو بيجبلك فيديوهات كتير بالإنجل[Forwarded from محمد الحلابي]
يزي ومعاها الsubtitles: 
https://speechyard.com/us/video/

4-الموضوع هيحتاج أكتر من الممارسة العشوائية، يبقى هتمشي مع كورس.. وأنا عن نفسي هرشحلك أكتر كورس مشيت معاه فترة طويلة لو أنت مهتم بال American Accent ..

اسمه Learn Real English Conversations
دا كورس محادثة زي ما هو واضح من اسمه، عبارة عن 29 lesson، كل lesson  هتلاقي فيه 
-محادثة صوتية 6 دقائق + ملف pdf فيه الكلام اللي بيتقال في المحادثة.
-ملف صوتي فيه الكلمات الجديدة اللي اتقالت في المحادثة ومعانيها + ملف pdf تفريغ برضو للي بيتقال في الملف الصوتي.
-ملف صوتي عبارة عن قصة قصيرة وأسئلة كتيرة عليها بأساليب مختلفة + ملف pdf برضو.

*أول ما تبدأ تسمع لو مستواك ضعيف هتحس إنك بتضيع وقتك عشان مش فاهم حاجة والموضع دا هيستمر فترة طويلة، بس خليك متأكد إن الإحساس دا غلط تماما وأنت بتستفيد من غير ما تعرف*

السماع هيفرق معاك على المدى الطويل واسأل مجرب = ) ، اسمع وحاول تفهم وتلقط هوه بيقول ايه ولو معرفتش عادي الpdf معاك، وزي ما هتسمع في أول الكورس اسمع في الفولدر لحد ما تفهمه كويس وممكن تسمع فيه أسبوع كامل تعيد وتزيد فيه عادي..

مش دايما هيبقى عندك وقت ونفس تركز وتفتح الpdf .. عادي .. اسمع بس .. شغله جنبك وأنت بتنام .. ف المواصلات (لو طايق نفسك أصلا) .. المهم متبطلش سماع بحجة إنك مش عارف تركز .. قراءة الpdf هتفيدك جدا خصوصا في البداية عشان تكتسب كلمات كتير ومفيش حاجات كتير تقع منك..

الكورس موجود في البوست دا (وهتلاقي ف البوست رغي كتير وكدا عن نظام الكورس = D) : 
https://www.facebook.com/zatona2017/posts/2032839920317519

أما لو حابب تسمع British Accent ف من أفضل الحاجات اللي ممكن تسمعها كورس محادثة تبع British Council المستوى الأول موجود هنا والباقي هتقدر توصله:

https://learnenglish.britishcouncil.org/ar/learnenglish-podcasts

5-هيفيدك برضو إنك تتابع قنوات تعليم إنجليزي على اليوتيوب وتشوف فيديوهات سواء grammar أو إستخدام بعض words أو idioms (مش لازم بشكل منتظم) بس حاول تنتظم:

في قناة لواحد دمه خفيف بحب أشوف فيديوهاته ومفيد جدا جدا (هوه بريطاني بس شغال يعني xD):
https://www.youtube.com/user/papateachme

في موقع engVid برضو وعليه مدرسين كتير والموقع منظم مستويات وكدا.. وأنت تشوف المدرس اللي يناسبك والمستوى اللي يناسبك وتتابعه..
https://www.engvid.com/

ودي قناتهم على اليوتيوب:
https://www.youtube.com/user/engvidenglish

وفي غيره كتير بقى بس ابحث يعني عن اللي يريحك وكله إنجليزي في الآخر  = D

6- كدا أنت بتقرأ وبتسمع وبتشوف فيديوهات-- ناقص تتكلم وتكتب = D 

اكتب واتكلم بقى أنت مش صغير xD 

في كذا حاجة هتفيدك في الكلام:
-تعود نفسك تقرأ بصوت عالي (ولو أنت شاكك في الPronunciation بتاع كلمة معينة شوف القاموس ومتكابرش = D)
-ممكن تردد الحاجات الجديدة عليك بصوت عالي لما تسمعها في كورس المحادثة أو في فيلم كارتون أو أي حاجة بتشوفها.
(أنت كدا بتعود نفسك تتكلم وتسمع وبتعلي ثقتك في نفسك كمان)

حاجة هتفيدك في الكلام والكتابة:
-اتواصل مع غيرك بالإنجليزي .. ويفضل تتوصل مع native speakers .. حط نفسك في الموقف واتصرف.. لازم تتعود تعبر بالكلمات اللي في بالك ومتقعدش تفكر كتير ووو.. شوية حاجات كدا هتكتسبهم من المحادثات مع الأجانب.. وكمان كلمهم صوت عادي واتواصلوا..
*متنساش إن دا الهدف من اللغة أصلا إنك تعرف تتواصل مع غيرك*

في البداية هتحس إن الموضوع صعب شوية، حاول تشوف سلسلة Better Speaking وهتفيدك جدا:
http://www.bbc.co.uk/worldservice/learningenglish/webcast/tae_betterspeaking_archive.shtml

-هتوصلهم ازاي؟ ممكن تتعرف على حد من مواقع ممارسة زي Verbling (دا ممارسة صوتية) أو تطبيقات زي HelloTalk أو جروبات على الفيس أو حد في سنك مثلا وبينكم حاجة مشتركة أو حد بيحب مصر وبيحب المصريين بالغلط ف أنت هتستغل الموضوع دا قبل ما يكتشف الحقيقة ويعملك بلوك xD ، يعني في طرق كتير بس دور وهتوصل..

حاجة تانية برضو: ممكن تروح أي English Club هنا في مصر وتمارس بس يكون في native speaker موجود عشان تستفيد برضو مش مجرد إنك بتمارس اللغة مع مصريين زيك..

-وطبعا مش محتاج أقولك حاول تكتب مقالات أو بوستات بقى وفيد الناس بما تعرف = D 

معلومة مهمة: لو هتشوف أي فيديوهات أو كورسات أو أفلام بالإنجليزي (ممكن في البداية تستخدم الsubtitles لحد ما حصيلة الكلمات بتاعتك تزيد شوية والسماع يتحسن بعد كدا حاول متستخدمهاش عشان تستفيد ومتتعودش عليها) 

ــــــــــــــــــــــــــــــــــــــــــــــــــــــــــــــــــــــــــــــــــــــــــــ

كلامي كله كان عام بخصوص اللغة.. لكن بما إننا في المجال التقني فحابب أضيف بقى شوية حاجات:
-لازم تتعود تجيب المعلومة بالإنجليزي في الدراسة و وأنت بتتعلم مع نفسك وتقوي نفسك كويس اوي في الsearch..
-اتعود ت
[Forwarded from محمد الحلابي]
شوف كورسات بالإنجليزي حتى لو بالsubtitles عشان هتفرق معاك بعدين..

-مهما وصل مستواك في الإنجليزي.. برضو هترجع للقاموس وفي حاجات مش هتفهمها من أول مرة ودا طبيعي جدا (لغتنا الأم ومش عارفين فيها حاجات كتير) فما بالك! ;) 

نصيحة ورجاء في الآخر هختم بيهم:
-متسعاش إنك تتكلم زي الNatives لإن دا هدف غلط ومضيعة للوقت، اللغة الهدف منها التواصل مع الآخرين وإنك تفهم الطرف التاني والطرف التاني يفهمك، سواء بتتكلم زي الnative speaker أو لأ دي حاجة مش مهمة..

-متبخلش بالعلم اللي ربنا أكرمك بيه ومتستقلش نفسك ولا معرفتك أبدا وفيد غيرك! .. المحتوى العربي محتاج إضافة كل واحد فينا.. واحنا أكيد محتاجين الأجر ^^ = )

لما تنزلوا حاجة مفيدة برضو خلوها تحت هاشتاج زكاة_علم عشان الناس تقدر ترجعلها بسهولة ^^ 
ــــــــــــــــــــــــــــــــــــــــــــــــــــــــــــــــــــــــــــــــــــــــــــ

كل اللي كتبه فوق دا تجربتي الشخصية اللي كلها قائمة على الممارسة مش حضور ولا متابعة كورسات والحمد لله فرقت معايا كتير = )

في ناس مبتحبش الطريقة دي وبتحب تمشي على منهج وجدول ونظام.. ممكن يشوفوا الخطط التعليمية اللي عملها أ. مايكل يوسف:

https://www.facebook.com/Michael.Y.Labib/posts/884918751697184
دا بوست فيه إجابات للأسئلة بتدور في الأذهان:
https://www.facebook.com/Michael.Y.Labib/posts/883603835162009

دي من الصفحات المفيدة:
https://www.facebook.com/English.Capsules/

ــــــــــــــــــــــــــــــــــــــــــــــــــــــــــــــــــــــــــــــــــــــــــــ

حاولت أفيدكم بكل اللي خطر في بالي واللي افتكر إنه فادني، ولو افتكرت حاجة تانية هقولها في بوست منفصل إن شاء الله، ولو حد احتاج حاجة في أي وقت يقول ومش هتأخر إن شاء الله = )

موفقين إن شاء الله <3 

#زكاة_علم"
